---
title: 'Vegetarisk lasagne'
excerpt: 'Det här är en god italiensk lasagne med mycket smak och utan kött.'
author: 'Joel Drake'
date: '2021-01-28'
tags: recept
lang: sv
---

Det här är en god italiensk lasagne med mycket smak och utan kött.

## Ingredienser

```
Tomatsås
	2 st	Gul lök
	4 st	Vitlöksklyftor
	2 msk	Olivolja
	2 frp.	Krossade tomater
	2 tsk	Oregano eller basilika
	1 tsk	Honung

	Salt och peppar

2 stora	Aubergin
2 tsk	Salt
2 påsar	Mozzarella
1 kruka	Basilika
12 st	Lasagneplattor färska
2 dl	Mjölk
50 g	Parmesan

Gott bröd
Grönsallad
```

## Steg

1. Laga först en tomatsås genom att hacka och steka löken och blanda i de andra ingredienserna.

2. Skölj auberginerna och skär bort fästet och den allra yttersta ändbiten. Skär dom sedan 1/2 cm tjocka skivor. Bred ut skivorna i ett durkslag och strö över salt.

3. Saltet drar ut lite vätska ur auberginen, så ställ det hela att rinna av i 30 min eller mer. Torka sedan av saltet lite lagom slarvigt med hushållspapper och lägg ut skivorna på en plåt med bakplåtspapper.

4. Sätt in plåten i ugnen på 190 grader i ca 20 min eller tills auberginskivorna fått lite färg.

5. Ta fram en ungsform och bred ut ett tunt lager av tomatsåsen. Varva sedan med auberginskivor, tunt skivad mozzarellaost, grovstrimlad basilika, tomatsås och lasagneplattor. Överst ska det vara tomatsås.

6. Häll sedan försiktigt mjölken längs formens kanter (inte över tomatsåsen!) Strö sist över parmesanen.

7. Sätt in formen i ugnen på 200 grader i ca 40 min.

8. Servera lasagnen med gott bröd och en fräsch grönsallad.
